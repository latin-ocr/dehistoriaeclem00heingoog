-25—

Faustus et Mattidia feliciter vixerant, cum Mattidia

cum duobus filiis emigrare somnio iussa est; idem somnium ’

monuit, nisi emigraret totam familiam perituram esse.
Omnia deinde procedunt, ut ιβ 8-10 legimus: pater uxo-
t‘ rem et filios ad portum comitatur, nonnullis annis post
ipse desiderio coactus proficiscitur.

Iam vero gravissima de horoscopio quaestio solvenda
est. Ubi Faustus illud Mattidiae cum servo proprio schema
cognoscere potuit? Apparet hoc non Romae factum esse.
Nam et Clemens horoscopium ignorat neque fieri potest,
u't Faustus, quamquam ex schemate Romae cognito Mat-
tidiam adulteram „in aquis defunctam“ esse non ignorat,
tamen bis nuntiis missis postremo ad fidelissimam uxorem
quaerendam proficiscatur. Ergo infelix pater in alienis
demum terris horoscopium cognovit. Ceterum ipse hoc
concedit, cum ad Petrum dicit: συνῆν μοί τις ἀστρολόγων
ἄριστος - -, ὅστις ἐν ταῖς ἀποδημίαις κατ’ ἀρχάς μοι φιλω-
θεὶς τὸν ,τῆς ἐμῆς σομβίοο μετὰ τῶν τέκνων θάνατον ἐδήλου
(ιδ 11¹⁰) ¹). Alienis igitur in terris Faustus cognovit astro-
logum quendam, qui ei hoc schema Mattidiae ostendit:
IX 32¹² „Habuit enim Martem cum Venere super centrum,
Lunam vero in occasu in domibus Martis et finibus Sa-
turni, quod schema adulteras facit et servos proprios
amare, in peregrinatione et in aquis defungi“.

Facile fingere possumus miserum patrem esse perter-
ritum, cum tale responsum ab astrologo audivisset. Nam
re vera Mattidia emigraverat (cf. „in peregrinatione“) et
navem ascenderat (cf. „in aquis“). Eratne autem veri-
simile eam aufugisse cum „proprio servo“‘? - Clemens
narravit Mattidiam marito dixisse se cum duobus filiis
ι emigrare somnio iussam esse; ὁ μὲν οὖν πατὴρ φιλότεκνος
ὢν οὑν τε δοὺλοις καὶ· δοὺλαις ἐφοδιάσας ἱκανῶς καὶ εἰς

 

1) Locum, quamvis tantum in Homiliis traditus sit, genuinum esse
et ipsa re postulari satis apparet. Ceterum in Homiliis ineptissime ille
astrologus est Annubi0, cum in ipsa Homiliarum extrema fabula (κ 11²⁹)
affirmetur Annubionem esse Fausti amicum ἐκ πρώτης ἡλικίας.

